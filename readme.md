# Minorwijzer The Next Web
# DONT PANIC!

> Raymond van Dongelen, Tjerk Dijkstra, Thomas Geurink, Jop Wielens

# Aanleiding & Doel

Onze wereld draait op het web. Digitale producten en services  zijn zo’n groot onderdeel van ons dagelijks leven geworden in alles wat we doen dat ze bijna een extensie van onze eigen identiteit zijn geworden. 

Bij The Next Web bouwen we aan de toekomst van deze digitale wereld. Wij bedenken, ontwerpen en programmeren digitale producten die positieve impact creëren - tools die in harmonie met de complexe eigenschappen en behoeftes van mensen functioneren. Dit doen we samen met eindgebruikers, opdrachtgevers en elkaar. 

## Uitgangspunten van de minor:
1. **Community based learning.** 
Ons streven is om samen met een studenten een goede lerende organisatie te creëren waarin kennis gestructureerd wordt opgedaan en gedeeld.

2. **Iteratief werken en leren.** 
Zowel bij het aanpakken van projecten als het aanpakken van het leertraject hanteren we een iteratief proces. Je werkt aan meerdere projecten en je mag experimenteren.

3. **Human centered design.** 
Het ontwerp van producten die een echt probleem oplossen van echte mensen staat centraal. Gedurende het semester zul je je verschillende producten bij de doelgroep uitproberen. Tevens leer je technieken om erachter te komen wat de doelgroep nodig heft.
Het werkveld is van groot belang: je werkt voor “echte” opdrachtgevers, er worden actuele technieken gebruikt, je bezoekt bedrijven en je legt je producten voor aan echte gebruikers.

4. **Skills.**
In het semester werk je gestructureerde aan je skills, jij bepaald in overleg met ons welke skills je verder wilt ontwikkelen en of deze goed binnen het werkterrein passen. 


## Manifesto

Als Next Webber ben je onderdeel van een bredere community van ontwerpers, programmeurs, onderzoekers en anderen die samen er voor zorgen dat de digitale wereld ook werkt voor iedereen. Daarom vinden wij het essentieel dat jij samen met ons dezelfde verantwoordelijkheid deelt. Wij hebben een TNW manifest opgesteld die jullie kunnen ondertekenen.

> **1. Je maakt dingen die werken voor iedereen**
> Digitale producten hebben geen waarde totdat ze mensen helpen om hun doelen te behalen. Daarom ben je bij elk onderdeel van het traject bewust van de achtergrond, behoeftes en doelen van alle mensen waar je je producten voor maakt. 

> **2. Je stelt impact boven vorm**
> Je begrijpt hoe je project een positieve impact heeft op de wereld en meet het succes van je keuzes aan hoe zij deze vergroten. 

> **3. Je durft te experimenteren**
> Doordat je het kader van je opdracht kent ben je niet bang om daarbinnen de randjes op te zoeken van wat mogelijk is. Je durft   het onbekende te ontdekken om daarmee op een nieuwe manier naar het bekende te kijken. 

> **4. Je reflecteert op je werk en jezelf**
> Wat je toevoegt aan de wereld hangt voor een groot deel af van wat je leert van jouw bijdrages. Je kijkt kritisch naar je rol, je werk en hoe beide impact hebben op anderen. Daarin ga je actief op zoek naar manieren om deze te verbeteren. 

> **5. Je bent onderdeel van een inclusieve community**
> Je bent onderdeel van een professionele, open community die iedereen verwelkomt. Tegelijkertijd reflecteren jouw acties ook op deze community - daarom ben je je er van bewust dat jouw persoonlijke keuzes ook impact kunnen hebben op deze community. 


# Docenten

## Tjerk Dijkstra

- [Linked in](https://www.linkedin.com/feed/)
- [Persoonlijke blog](https://vantjerk.nl/)

Ik ontwerp en programmeer dingen, het liefst voor mensen, niet geheel verrassend. Alhoewel het ontwerpen voor mensen nog best vaak fout gaat, zoals vliegtuigstoelen die uiteindelijk niemand passen of gezichtsherkenning software wat per ongeluk racistisch is, minder makkelijk dan je denkt dus. Als docent binnen de academie Creative Technology probeer ik met studenten uit te vogelen hoe je nou de juiste dingen ontwerpt. Een altijd frisse combinatie van onderzoeken, iteratief werken en vooral veel maken & proberen lijkt de beste strategie tot nog toe.

Expertises: Human Centered Design, UI/UX, SwiftUI, Ruby on Rails, Elixir, Laravel, Health Innovation, Design Research.

> Leuk weetje: "Wou vroeger Radio DJ worden en maakte cassettebandjes met volledige setlists voor de autoreis van zijn ouders naar het werk."

## Thomas Geurink

- [Krokodil](https://krokodil.design)
- [Linkedin](https://www.linkedin.com/in/thomasgeurink/)

Ik ben een ontwerper in de breedste zin - van digitaal tot met je vingers in de inkt en alles er tussen in. Omdat ik vind dat je je als ontwerper ook bezig moet houden met alles wat daar invloed op heeft bemoei ik mij graag met bijna alle onderdelen van een project - van user research en concepting tot en met testen met je doelgroep. 

Aanwezig: alle dagen behalve woensdag
Expertise: HCD, UX/UI, Grafisch ontwerp, Concepting, Branding, Research, User Testing, Design Sprints

> Leuk weetje: heeft ten minste 1 LP met gejodel in de kast staan (en niet ironisch)

## Raymond van Dongelen

- [Blog](https://raymond.frl)

Programmeren is iets dat ik altijd heel erg leuk heb gevonden om te doen. Na mijn studie informatica heb ik een aantal jaren gewerkt als programmeur. In het werkveld raakte ik wat gefrustreerd over de slechte producten die we maakten, waarom niet meer rekening houden met de gebruikers van het product? Binnen het onderwijs vind ik het ontzettend belangrijk dat we de verschillende vakgebieden die nodig zijn om iets tofs te maken bij elkaar brengen, en ervoor zorgen dat ze goed kunnen samenwerken. Om een product te maken dat een probleem oplost, en prettig werkt, en degelijk in elkaar zit. Bij de hogeschool ben ik ook werkzaam in de master Health innovation.

Aanwezig: ik werk in deeltijd, maar verdeel deze uren over de hele werkweek.

Expertise: Design science, Informatica
Achtergrond: HBO Informatica aan de NHL Hogeschool,en Master Applied Communication Science Universiteit Twente.
Raymond is ook werkzaam in de master Health Innovation

> Raymond heeft een hekel aan het schrijven van teksten over Raymond

## Jop Wielens
- [Jop die kunstzinnig doet met code](https://feelscape.art/)

Met één voet in de praktijk en één in het onderwijs en onderzoek brengt ik mijn vakkennis op het gebied van game en websiteontwikkeling in op de NHL Stenden hogeschool. Dit doet ik in verschillende rollen; ik ben docent bij deze minor maar daarnaast ook een van de kerndocenten van de Master Serious Gaming onderzoeker bij het Lectoraat Serious Gaming. Ik ben in 2003 afgestudeerd aan de Hogeschool voor de Kunsten Utrecht (HKU) met een master of Arts in Digital Media Design. Sindsdien heb ik heel veel sites en games gemaakt met Macromedia Director, Flash en daarna HTML5. 

Expertises: game design, front-end magic, JavaScript, 'wat als we nou eens x aan y proberen te koppelen en dan z laten draaien...' discussies na een biertje

> Heeft een hekel aan frameworks, vindt liefst het wiel zelf nog een keer uit ;)


Alle betrokken docenten zijn buiten de georganiseerde contacturen benaderbaar via Microsoft Teams.

De minor wordt met liefde gecoördineerd door **Tjerk en Raymond**.

> Bereikbaar via hun respectievelijke e-mailadressen [mail naar Tjerk](mailto:tjerk.dijkstra@nhlstenden.com) & [mail naar Raymond](mailto:raymond.van.dongelen@nhlstenden.com)


# Community
Gedurende het hele semester maak je deel uit van de community van de next web. Samen gaan we op zoek naar de juiste kennis, delen we leerervaringen en leerfrustraties. Deze community is van groot belang voor de kwaliteit van de minor. De docenten gebruiken de community om te peilen wat er leeft in de groep, om te bekijken of er effectief geleerd wordt en om een beeld te krijgen van elke student. 

Om een helder focus te krijgen bij het leren werken we binnen de community in arches. Elke arch bestaat uit een kickoff, een middendeel met eventueel een touchdown en wordt afgesloten met een landing. De kickoff geeft een je een beeld over de de context van de arch, en geeft je de gelegenheid om je eigen doelen te stellen/ bijstellen. Bij de landing bekijken we als groep hoe het leren is gegaan: waren er belemmeringen/ wat zijn interessante resultaten/ wat betekent dit voor de volgende arch?
Een actieve deelname in de community is essentieel.

# Opzet

Gedurende het semester zul je aan verschillende cases werken. De eerste twee minicases zullen fungeren als een middel om te laten zien wat je tijdens de workshops hebt opgepikt. Verder bevat de minor een aantal trainingwheels. In deze weken werk je aan je skills, en zullen de docenten je support geven om het juiste materiaal te vinden.
Gedurende het semester wordt gewerkt volgens de DBE methode. Gedurende projecten wordt gewerkt op basis van SCRUM.

# Werkruimte
We werken met de 80/20 regel.

80% van de week zitten we in gedeelde community ruimte, 20% van de week is de minor remote. Sessies worden opgenomen op video en online gegeven.  In de community werkruimte houden we ons aan "library hours".

> Van 10:00 tot 12:00 is het opstarten en ruimte voor overleg, daily standups etc.

> Van 13:00 tot 16:00 zijn er werktijden, dus probeer brainstormsessies en andere activiteiten die veel geluid produceren buiten het lokaal te doen.

**Weekritme**
- Maandag: Kickoff, minor opening
- Dinsdag: workshops / sessies 
- Woensdag: Paper Wednesday 
- Donderdag: Landing
- Vrijdag: Thank god its friday!

## Globale planning

| Kalender week | Lesweek | Opzet                |
| ------------- |:-----------:|----------------------|
|35   (30-8)    | 1 | Introweek|
|36             | 2 | Start minicase 1 |
|37             | 3 |Eind minicase 1 |  
|38|	4|  *Bedrijfsbezoeken* 
|39|   5 | Start minicase 2 |
|40|   6 | Eind minicase 2 |
|41|   7 | Tutorial level |
|42 (18-10)| |**Herfstvakantie** |
|43|  | Assessment week |
|44| 8 | Assessment week, start project |
|45| 9 
|46| 10
|47| 11
|48| 12
|49| 13
|50| 14
|51| 15
|52| | **Vakantie**
|1| |**Vakantie**
|2| 16
|3| | Assessment week
|4| | Assessmemt week


# Key-moments

## Kickoff
Dit is een moment waar bij de gehele minor aanwezig moet zijn.
- Een opdrachtgever kan een pitch komen geven.
- Er kunnen belangrijke inhoudelijke mededelingen worden gemaakt

## Workshops / Sessies
- Kennis sessies vooralsnog online
- Workshops op locatie, dinsdag kan daar ruimte voor worden gemaakt in het werklokaal.

## Bedrijfsbezoeken
Tijdens een semester kunnen we op externe locaties op bezoek gaan. Wees op tijd, wees netjes.

## Paper Wednesday (Screen time)
Je laptop (mag) mee, maar het is de bedoeling deze niet te gebruiken, echt moeite mee? Kom dan niet.


- Lees een boek! (We hebben er veel)
- Hou een brainstorm sessie zonder afleiding
- ZET DINGEN OP PAPIER
- Doe een teamwork / building activiteit

## Landing
Dit is een reflectiemoment opgezet vanuit de docenten om jullie feedback terug te geven op de minicases.

## Thank God It's Friday (TGIF)
Op elke vrijdag werk je aan een klein project. Binnen the next web wereld wordt het werken aan side-projects gezien als een goede kans om nieuwe vaardigheden op te doen. Vaardigheden die je wellicht later in andere projecten weer nodig hebt. 
In het begin van het semester krijgt elke student de gelegenheid om een idee voor TGIF de pitchen. Een typisch TGIF project is klein, beetje nerdy, een beetje raar en inspirerend om aan te werken.  

Elke next web student heeft een TGIF project, maar het is niet verplicht om hier op vrijdag op school aan te werken. 

## Playtests
Een vast moment aan het einde van de sprint (2 weken) om je product / prototype te laten zien en testen binnen of buiten de minor.

# Communicatie
Voor de dagelijkse directe communicatie wordt Microsoft teams gebruikt. Zorg dat je daar lid van bent voordat de minor start. Docenten van de minor kun je bereiken door een direct message te sturen. De minicases hebben een eigen kanaal in Teams. Hierin kun je de mededelingen en het onderwijsmateriaal vinden . De teams omgeving heeft een #general kanaal voor algemene, minor gerelateerde zaken, een #random kanaal voor overige zaken en een #mededelingen channel voor belangrijke mededelingen vanuit de docentengroep.


# Minicases
## Mini case 1
Tijdens de eerste minicase ga je aan de slag met het formuleren van het probleem van een opdrachtgever. Binnen het werkterrein krijg je vaak de vraag om een bepaald type website of een app te maken. Maar is dit wel de juiste oplossing voor het probleem? Tijdens de eerste minicase krijg je tools om het probleem van een opdrachtgever te kunnen verkennen en zul je dit voor een opdrachtgever gaan doen.
De case loopt gedurende twee weken.  

## Mini case 2
Tijdens de twee minicase staat co-creatie/ co-design centraal. Bij het ontwerpen van een nieuwe product moet de input van de gebruikers centraal staan. Hoe doe je dit op een goede manier? Hoe begeleidt je  gebruikers in dit proces?

## Tutorial Level
In deze week werk je aan je vaardigheden van the next web. Dit kan zijn html/css, typescript, vormgeven in sketch, algoritme kennis enz enz. Aan het begin van de week stem je dit af met de docenten: heb je kwalitatief goed leermateriaal gevonden? Is het nog relevant om een bepaalde techniek te leren?
In de week ga je aan slag met het materiaal dat je hebt gevonden. Je kunt uiteraard op dit moment ook gebruik maken van de expertise van de docenten, bijvoorbeeld om extra uitleg te krijgen over de concepten die je bent tegengekomen. 
Aan het eind van de week maak je de balans op, wat heb je geleerd? Hoe ver ben je gekomen?

## Projectperiode
Na de minicases ga je werken aan een project voor een externe opdrachtgever. Gedurende deze periode werk je in een team. 
Er zijn twee deadlines voor het project: de eerste deadline is voor al het geschreven materiaal. De tweede deadline is voor technische uitvoering. Tot aan de tweede deadline mag je wijzigingen doen in de code/ vormgeving die je beschikbaar hebt gesteld voor het assessment. De tweede deadline moet er voor zorgen dat je product niet lijdt onder de afrondingen van de documentatie.

!-- aanpassen !-->
Deadline eerste assessment: 22 maart voor 24.00
Deadlines tweede assessment: 
Documentatie: 18 juni voor 24.00
Code + assets: 25 juni voor 24.00

## Scrum
Binnen de minor gebruiken we de methode SCRUM. Deze methode wordt ondersteund vanuit het docententeam. Binnen scrum zijn de rollen van productowner en scummaster van belang. De productowner bewaakt de belangen van het product, de scrummaster houdt het proces in de gaten. 
Als groep moet je een productowner hebben, en een scummaster leveren aan een andere groep.

# Beoordeling
Na de tweede minicase is het eerst beoordelingsmoment. Je wordt individueel getoetst op de competenties die jezelf hebt opgenomen. 

Logische kandidaten voor het eerste assessment zijn:
- Research & Innovation
- Concepting
- Design
- Production

De beoordeling van alle competenties wordt in gedaan door twee docenten, elk met een eigen rol. Bij elke competentie die je wilt laten beoordelen maak je een verantwoording. In deze verantwoording geef je puntsgewijs aan waarom je vindt dat competentie hebt behaald. Je gebruikt hierbij je log en de verschillende producten die je hebt gemaakt.


> Procedure assessment 1:
> Voorbespreking assessoren (5 min.)
> Assessment (30 min.)
> Overleg beoordelaars (5min.)
> Toelichting beoordeling door de beoordelaars feedback (5 min.)

De student neemt het assessment op, en vat de feedback samen in een document. Dit document wordt uiterlijk twee weken na het assessment ingeleverd. Voor de opzet van het feedbackdocument kun je gebruik maken van deze opzet.
In het tweede assessment wordt je ook op je eigen leerdoelen beoordeeld, maar vind de beoordeling wel plaats in de context van de groep waarin je het project hebt gedaan. 
.

> Procedure assessment 2:
> Voorbespreking assessoren (5 min.)
> Presentatie groep (25 min)
> Individueel gesprek met docent (30m)
> Groepsgesprek (45 min)
> Overleg docenten (15min)
> Feedback 15min

## Beoordeling mentortraject
Het mentortraject wordt afgerond in een gesprek met je mentor na het laatste assessment. Voor het gesprek lever je een kort reflectieverslag in. Tijdens het laatste gesprek met je mentor wordt het afgelopen semester doorgenomen, en je plannen voor het komende semester. 

Bewijsmateriaal: 
Mentorgesprekken (ten minste drie)
Reflectieverslag


## Feedback template

Ik had deze leerdoelen:
• ..
• ..
Wat volgens de assessoren opvalt aan het bewijsmateriaal: • ..
• ..
Wat volgens de assessoren opvalt aan de presentatie tijdens assessment:  • ..
• ..
 Wat de volgende keer beter kan en vooral ook hoe:
• ..
• ..
Redenen waarom de punten wel/niet/deels zijn toegekend:
• ..
..


# Huisregels
Je bent elke week aanwezig. Kun je echt niet komen dan overleg je dit tijdig met de minoreigenaar;
Afwezigheid buiten de daarvoor bestemde periodes overleg je met de minoreigenaar;
Je zult een hele goede reden moeten hebben voor afwezigheid willen we daar rekening mee houden, dit in verband met het doorlopend embedded assessment. 

## Bewijsmaterialen

## De rekening

@todo < Raymond zet jij hier iets neer? >

> Wijze van aanleveren:
> Al het materiaal (artefacten+documenten) dat je in het assessment wilt overleggen, lever je aan via [FILESURF](https://filesender.surf.nl) aan [mail naar Raymond](mailto:raymond.van.dongelen@nhlstenden.com) Documenten bevatten in ieder geval:
> Een voorblad met daarop je naam, studentnummer;

Samenvatting;
Inhoudsopgave met hoofdstukindeling en paginanummers;
Inleiding;
Bronnenlijst volgens de APA-norm;
Een ZIP mag maximaal 100MB bedragen;
documenten moeten **altijd** als PDF aangeleverd worden.
Geen werkbestanden, Figma / Github links zijn toegestaan.
**De rekening**

**Als het materiaal niet aan de inlevervoorwaarden voldoet dan wordt het niet in behandeling genomen.** 

Het taalgebruik is op HBO. Het rapport is volgens de APA norm geschreven. De verschillende onderdelen van het projectrapport dienen een heldere samenhang te hebben. 



## Waar word je op beoordeeld?

Je groei. Misschien een vaag begrip, maar het laat zich vrij goed concreet maken: We kijken naar je kennis, vaardigheden en houding. Dus zien we graag iets terug over de kennis die je uit verschillende bronnen hebt opgedaan (of dat nou consults zijn, de boeken die je hebt gelezen, online courses, …) en hoe we dat terugzien in je werk. Ook voor je skills geldt: wat kan je nu beter dan eerst? Waar ben je handiger, beter en/of professioneler in geworden? Houding laat zich misschien lastiger beschrijven, maar spreekt vooral uit de meters die je hebt gemaakt en de mate waarin je je openstelt voor nieuwe input.

Dit alles hoef je niet als aparte kopjes op te nemen in je verslag, maar houd er rekening mee dat we wel je documentatie doorlezen met deze punten in ons achterhoofd. Zorg ervoor dat we dus eenvoudig je groei kunnen achterhalen. Help us help you!

## Wat willen we graag aangeleverd zien?

## SHOW DON'T TELL
De 80/20-regel is een designprincipe waar we erg van houden. Maar dan liever niet een rapport waarin maar 20% design voorkomt en 80% beschrijving, maar eerder andersom. Laat dus vooral je werk zien en leg uit hoe dit heeft bijgedragen aan jouw huidige level van awesomeness. We zijn uiteindelijk een designopleiding, geen schrijversschool.

Laat het zien! Maak Screencasts, screenshots, video's, maak het plaatje compleet met een reflectie in je rekening.
Maak een visueel verslag van je GitHub Commits.

Maar weet wel, dat wij opzoek zijn naar onderbouwing, alleen horde plaatjes opsturen is **niet** genoeg onderbouwing.

We zien graag het werk dat je hebt gedaan voor de groepsopdrachten en de community's of expertise, maar ook side projects en eigen werk zijn welkom. Zolang je iets in kunt zetten voor je eigen ontwikkeling, is het welkom bij het assessment. Tip: maak er geen portfolioshow van. We willen graag the good, the bad and the ugly zien. 


**Wat zien we liever niet?**
	
- Uitgebreide procesverslagen (“en toen gingen we in iteratie 2…”). Je hoeft niet alle stappen van je werkproces te tonen, wel graag de opbrengsten ervan.
- Foto’s van post-its. We geloven heus wel dat je conceptsessies hebt gehouden. Echt. We horen veel liever wat je concept is en waarom het goed is.
- Aparte POPs en reflecties. Als het goed is, kun je in je rekening je werk uiteenzetten, samen met een uitleg over je groei in termen van kennis, vaardigheden en houding (zie ook het eerste kopje). Die aparte documenten zijn dan niet meer nodig.
- Foto's van bowling uitjes


## Verder nog wat?

Ja. Houd rekening met een doelgroep van docenten die meer dan 30 verslagen moeten doorploegen, dus zorg dat de informatie duidelijk, makkelijk te achterhalen en natuurlijk prettig vormgegeven is. We snappen best dat je bij sommige competenties meer woord dan beeld nodig zult hebben (teamwork of concepting bijvoorbeeld), maar zorg ook daar voor een bondige en duidelijke tekst. Uitgebreide onderzoeken en verslagen kun je als bijlage altijd toevoegen.


## Plagiaat
De beoordelaars gaan ervan uit dat alle documentatie die je inlevert door jou is geschreven. Het gebruik van externe bronnen geef je helder aan volgens de wijze die gebruikelijk is in APA. Er is sprake van plagiaat als:
Je teksten of delen van teksten van anderen overneemt zonder een bronvermelding

Je tekststructuur overneemt zonder bronvermelding
Voor meer informatie zie ‘How not to plagiarize’: http://ombudsperson.utoronto.ca/reports/hownottoplagiarize.pdf. 
Als er sprake is van plagiaat dan wordt dit voorgelegd aan de examencommissie. De examencommissie zal uitspraak doen conform het Onderwijs- en ExamenReglement (OER). Het assessment waarvoor het materiaal is ingeleverd zal worden geannuleerd. Daarmee is kans 1 niet benut en zal de beoordelaar het ingeleverde niet beoordelen.

