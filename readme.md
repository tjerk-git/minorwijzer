# How to survive | The Next Web
# DONT PANIC!
Raymond van Dongelen, Tjerk Dijkstra, Thomas Geurink, Jop Wielens

**Index**
1. [Manifesto](#Manifesto)
2. [Minorstructuur](#Minorstructuur)
3. [Deadlines](#Deadlines)
4. [Assessments](#Assessments)
5. [Huisregels](#Huisregels)
6. [Docenten](#Docenten)
7. [Leeruitkomsten](#Leeruitkomsten)

# Manifesto

Als Next Webber ben je onderdeel van een bredere community van ontwerpers, programmeurs, onderzoekers en anderen die samen er voor zorgen dat de digitale wereld ook werkt voor iedereen. Daarom vinden wij het essentieel dat jij samen met ons dezelfde verantwoordelijkheid deelt. Wij hebben een TNW manifest opgesteld die jullie kunnen ondertekenen.

1. Je maakt dingen die werken voor iedereen Digitale producten hebben alleen waarde als ze mensen helpen om hun doelen te behalen. Daarom ben je bij elk onderdeel van het traject bewust van de achtergrond, behoeftes en doelen van alle mensen waar je je producten voor maakt.
2. Je stelt impact boven vorm je begrijpt hoe je project een positieve impact heeft op de wereld en meet het succes van je keuzes aan hoe zij deze vergroten.
3. Je durft te experimenteren Doordat je het kader van je opdracht kent ben je niet bang om daarbinnen de randjes op te zoeken van wat mogelijk is. Je durft het onbekende te ontdekken om daarmee op een nieuwe manier naar het bekende te kijken.
4. Je reflecteert op je werk en jezelf wat je toevoegt aan de wereld hangt voor een groot deel af van wat je leert van jouw bijdrages. Je kijkt kritisch naar je rol, je werk en hoe beide impact hebben op anderen. Daarin ga je actief op zoek naar manieren om deze te verbeteren.
5. Je bent onderdeel van een inclusieve community Je bent onderdeel van een professionele, open community die iedereen verwelkomt. Tegelijkertijd reflecteren jouw acties ook op deze community - daarom ben je je er van bewust dat jouw persoonlijke keuzes ook impact kunnen hebben op deze community.

## Uitgangspunten van de minor:

- Community based learning. Ons streven is om samen met een studenten een goede lerende organisatie te creëren waarin kennis gestructureerd wordt opgedaan en gedeeld.

- Iteratief werken en leren. Zowel bij het aanpakken van projecten als het aanpakken van het leertraject hanteren we een iteratief proces. Je werkt aan meerdere projecten en je mag experimenteren.

- Human centered design. Het ontwerp van producten die een echt probleem oplossen van echte mensen staat centraal. Gedurende het semester zul je je verschillende producten bij de doelgroep uitproberen. Tevens leer je technieken om erachter te komen wat de doelgroep nodig heft. Het werkveld is van groot belang: je werkt voor “echte” opdrachtgevers, er worden actuele technieken gebruikt, je bezoekt bedrijven en je legt je producten voor aan echte gebruikers.

- Skills. In het semester werk je gestructureerde aan je skills, jij bepaald in overleg met ons welke skills je verder wilt ontwikkelen en of deze goed binnen het werkterrein passen.

# Minorstructuur

## Minicase (2x)
1. Je krijgt een random team toegewezen
2. Je krijgt kort de tijd om "case" uit te werken (pressure cooker)
3. Je werkt met aangeleverde design research methodieken (framing, why how laddering, ideation)
4. Je werkt human centered (interviews, observaties, prototype testing)
5. Je levert als groep een pitch met visuele en interactieve uitwerkingen van je concept. (Figma, Sketch, Paper, Keynote)

## Thank God It's Friday (TGIF, doorlopend hele periode)

Op elke vrijdag werk je aan een klein project. Binnen the next web wereld wordt het werken aan side-projects gezien als een goede kans om nieuwe vaardigheden op te doen. Vaardigheden die je wellicht later in andere projecten weer nodig hebt. In het begin van het semester krijgt elke student de gelegenheid om een idee voor TGIF de pitchen. Een typisch TGIF project is klein, beetje nerdy, een beetje raar en inspirerend om aan te werken.

## Skill 'm all week
1. Je werkt bewust aan harde skills binnen het Next Web werkveld (UX, UI, Typografie,Programmeren, Sketching, Prototyping)
2. Je gaat op bezoek bij bedrijven
3. Mogelijk gast college vanuit experts en docenten
4. Je werkt individueel en doelgericht aan je eigen skills en expertise
5. TGIF + Skill em all = liefde

## Assessment for learning
1. Je wordt in een 45 min individueel beoordeeld aan de hand van je rekening door twee docenten.
2. Je levert je materiaal op tijd en netjes aan
3. Logische kandidaten voor dit assessment zijn (Onderzoeken, Creëren en Organiseren)

## Big Boss case
1. Je werkt 10 / 12 weken in een samengesteld groepje aan een project.
2. Je werkt iteratief volgens de SCRUM methodiek aan een product met een samengesteld team.
3. Er worden verkenners aangesteld die opdrachten gaan verkennen en de teams gaan samenstellen in samenwerkingen met docenten.

## Assessment of learning
1. De sessie start met een groepspresentatie van 15 min met ruimte voor verhelderende vragen
2. Je wordt in een 30 min individueel beoordeeld aan de hand van je rekening door twee docenten.

# Planning
| Kalender week | Lesweek | Opzet                |
| ------------- |:-----------:|----------------------|
|5   (30- 1)    | 1 | Startweek | 
|6             | 2 |  Start minicase 1?
|7             | 3 | |  Eind minicase 1?
| 8 | 4| Skill them all?
|9|| Voorjaarsvakantie
|10|5| Minicase 2
|11|6| Eind minicase 2
|12|7| Assessments?
|13|8| Start projecten
|14|9| (Officiele assessment periode)
|15|10| Paasmaandag
|16|11| (hotweek)
|17|12| 
|18|| Meivakantie
|19|13| 
|20|14|
|21|15| 
|22|16| Pinkstermaandag
|23|17| 
|24|18| 
|25|| Assessments (maar officieel een extra college week..)
|26|| Assessments
|27|| (Assessments kunnen een week naar achter ) 

# Deadlines
- Deadline 1 | 24 oktober, uiterlijk 13:13
- Deadline 2 | 10 januari, uiterlijk 13.13: documentatiedeadline. Na deze deadline mag je niet meer werken aan documentatie. Wel aan code en interactieve prototypes.

# Assessments
Wijze van aanleveren: Al het materiaal dat je in het assessment wilt overleggen, lever je aan via [Filesender](https://filesender.surf.nl). Je deelt dit met Raymond, hij zal er voor zorgen dat het werk gedeeld wordt met de andere docenten.

*Ontvankelijkheidscriteria*
Om je werk goed te kunnen lezen en beoordelen stellen we een aantal voorwaarden aan het ingeleverde werk. Als je je niet aan deze voorwaarden houdt, dan vervalt het assessment.

Voor het eerste assessment lever je je werk individueel aan: 
- In een zip
- Maximale grootte is 25 mb
- Met daarin minimaal een document met de naam rekening.pdf. Dit document bevat per competentie verwijzingen naar bewijsmateriaal 
- De verwijzingen zijn specifiek: bijvooreeld als je code schrijft dan verwijs je niet naar alle code ineens. Maar naar specifieke stukken die een bepaald leerdoel illustreren
- Per competentie maximaal twee pagina's tekst.
- Alle documenten hebben een voorblad, paginanummers e.d.
- Je vraagt maximaal 18 ec aan

Aanvullende voorwaarden voor het tweede assessment:
- Materiaal van de hele projectgroep in één zip
- Maximale grootte is 100mb
- Per teamlid een losse map met bewijsmateriaal
- Voor de hele groep een ingevulde matrix met de compententies waar aangewerkt is.
- Je vraagt maximaal 18 ec aan
- Maak je pdf in een tool die daarvoor geschikt is zoals Pages, Word, Indesign. Minder geschikt zijn webtools zoals: Notion.

Algemene eisen aan documenten:
- Inhoudsopgave met hoofdstukindeling en paginanummer
- Inleiding
- Bronnenlijst volgens de APA-richtlijnen
- Documenten moeten altijd als PDF aangeleverd worden. 
- Geen werkbestanden (.ai, .sketch), 
- Figma / Github / Youtube / Vimeo links zijn toegestaan maar verzamel deze in bestand genaamd links.pdf

**Als het materiaal niet aan de ontvankelijkheidscriteria voldoet dan wordt het niet in behandeling genomen.**

Het taalgebruik is op HBO. Het rapport is volgens de APA norm geschreven. De verschillende onderdelen dienen een heldere samenhang te hebben. De gouden regel is dat docenten **mensen** zijn en ze niet langer dan een uur hebben om je materiaal goed door te nemen.

# Leeruitkomsten

Wij beoordelen aan de hand van de leeruitkomsten, dit zijn onze beoordelingscriteria.
Deze zijn opgestelt vanuit drie niveau's, bij het beoordelen van elke competentie geldt het vier ogen principe en het aanleveren van passend bewijsmateriaal.


### Onderzoeken
1. Je onderzoekt een gegeven (well-defined) probleem met behulp van aangereikte methodieken voor desk- en fieldresearch. Je betrekt de doelgroep bij dit proces.  Je formuleert een praktische oplossing vanuit de onderzoeksresultaten en de behoefte/belangen/waarden van de doelgroep.

2. Je verkent een gegeven (half gedefinieerd) probleem. Je plaatst dit in een bredere context om de unieke context van de opdracht beter te begrijpen. Je kiest een onderzoeksmethode/format en kan deze keuze beargumenteren. Je analyseert de onderzoeksresultaten, waarbij je alert bent op de betrouwbaarheid en toepasbaarheid van je inzichten; je gebruikt hierbij bestaande theorie. Je verheldert het probleem en formuleert aanbevelingen voor mogelijk oplossingen, waarbij je rekening houdt met verschillende – soms tegenstrijdige - factoren. Je betrekt de verschillende stakeholders bij dit proces.

3. Je signaleert een complex (undefined, mogelijk wicked) probleem en ontwikkelt een onderzoeksrichting. Je interpreteert de verschillende (conflicterende) aspecten, belangen en waarden in je onderzoeksresultaten. Je werkt het vraagstuk uit met een zelfgekozen mix van onderzoeksmethodieken. Hierbij ontwikkel je een brede visie op het vraagstuk en de context waarbinnen het speelt, en plaats je deze in een maatschappelijk kader. Je werkt hierbij nauw samen met de verschillende stakeholders.

### Creëren 
1. Je ontwerpt een passende oplossing voor een gegeven (well-defined) probleem. Je betrekt op gezette momenten de doelgroep bij het creatieproces en maakt gebruik van (aangereikte) basiskennis/-vaardigheden. Je baseert de oplossing op inzichten en voorbeelden uit onderzoek. Dit levert een bruikbaar product op, waarbij je (kernelementen van) een bestaand idee hebt aangepast aan de toepassingscontext. 

2. Je ontwerpt een doordachte oplossing voor een ingewikkeld probleem. Je betrekt regelmatig verschillende stakeholders bij het creatieproces en maakt gebruik van uitgebreide- zelf gekozen- en zelf eigengemaakte vakkennis en vaardigheden. Je baseert de oplossing op inzichten en voorbeelden uit onderzoek. Dit levert een product op waarbij bestaande ideeën op eigen wijze zijn gecombineerd en rekening gehouden is met de mogelijke impact ervan op de doelgroep en haar directe omgeving.

3. Je ontwerpt een inspirerende oplossing voor een complex (undefined-, mogelijk wicked) probleem met conflicterende aspecten. Je betrekt doorlopend verschillende stakeholders bij het (co)creatieproces en maakt gebruik van breed geïntegreerde-, algemene- en specialistische vaardigheden en vakkennis. Je baseert de oplossing op inzichten uit eigen experimenten en bestaand onderzoek. Dit levert een product op waarbij  deze inzichten op een eigen manier zijn vertaald naar iets nieuws, rekening gehouden is met de maatschappelijke impact en de betekenis verder reikt dan alleen de toepassingscontext en/of dat wat onmiddellijk wordt ervaren.

### Organiseren
1. Je neemt verantwoordelijkheid voor je eigen werkzaamheden en (deel)producten. Je kijkt vooruit om je eigen activiteiten te plannen. Je maakt een overzichtelijke projectplanning voor je team en samen met je teamgenoten maak je een taakverdeling, waarbij de verschillende activiteiten met elkaar samenhangen. Doordat jij het overzicht bewaakt, kunnen je teamleden zich focussen op hun taken. Je helpt teamgenoten met hun planning, motiveert ze en spreekt ze aan als dat nodig is. Daarnaast bewaak je de sfeer in – en het functioneren van – de groep en maakt eventuele problemen bespreekbaar.

2. Je hebt oog voor verschillende talenten binnen je team en zet deze in om het werkproces en het resultaat te versterken. Je draagt zorg voor de inrichting van de werkprocessen en een constructieve sfeer in de groep. Je maakt en bewaakt het overzicht hierover. Je bent assertief wanneer het nodig is, maar laat verantwoorde-lijkheden zo veel mogelijk bij de teamleden. Als aanspreekpunt ben je goed op de hoogte van wat er in de groep gebeurt. Je kunt inspelen op veranderende omstandigheden en neemt verantwoordelijkheid voor aanpassingen in de planning (of draagt taken over aan de juiste persoon). Je neemt verantwoordelijkheid voor je eigen werk, maar ook voor dat van je teamgenoten.

3. Je neemt het voortouw bij de inrichting-, het bepalen van de werkwijze- en de missie en visie van een team. Hierbij maak je doeltreffend gebruik van de (culturele) diversiteit binnen de groep. Je neemt (mede) verantwoordelijkheid voor je eigen werk en dat van anderen. Je kunt werkprocessen vanuit verschillende perspectieven beoordelen en kiest de juiste interventies om je eigen effectiviteit en die van de groep te optimaliseren. Je hebt een externe focus, gericht op synergie met externe partijen. Je anticipeert op veranderende omstandigheden en neemt op adequate wijze actie.

### Communiceren 
1. Je hebt basale kennis van (interculturele) communicatie. Op basis hiervan communiceer je gericht met een bepaalde doelgroep of stakeholder. Je past je boodschap qua vorm, toon en inhoud hierop aan en luistert actief zodat de boodschap van zowel de zender als de ontvanger zo goed (duidelijk/correct/aantrekkelijk) mogelijk overkomt.

2. Je hebt genuanceerde kennis van (interculturele) communicatie en kiest heel bewust op basis hiervan een juiste aanpak om stelselmatig met verschillende doelgroepen of stakeholders te communiceren. Dit leidt tot een serie uitingen die afgestemd zijn op- en/of een serie contactmomenten waarop wordt afgestemd met de doelgroep of stakeholders om 'common ground' en/of een optimaal product- of commercieel resultaat te bewerkstelligen.
3. Je bent sensitief voor de belangen en waarden van de ander en kunt die in een bredere (cultureel) kader plaatsen. Je ontwikkelt mede op basis hiervan een integrale communicatie-strategie waarin de juiste koers wordt bepaald die moet leiden tot een gewenste beeldvorming bij zelf verkozen doelgroepen of stakeholders.

### Leren 
Deze competentie kun je niet kiezen als Keuzecompetentie. 

1. Je stelt taakdoelen en creëert zo druk en houvast om jezelf te motiveren. Je kiest een geschikte tijd en plaats van leren. Je vraagt specifieke hulp bij het zoeken naar de juiste kennis en vaardigheden en bij het beoordelen of je deze voldoende beheerst. Je monitort de voortgang richting taakdoelen, reflecteert op je handelswijze en formuleert verbeterpunten voor het vervolg van het leerproces. Binnen een (multidisciplinair, divers) team kun je peers helpen en om hulp vragen.

2. Je leert toepassingsgericht. Je signaleert beperkingen in kennis en vaardigheden (K&V) en stelt taak- en leerdoelen op. Je gaat gericht op zoek naar ontbrekende K&V en kiest hierbij een leerstrategie om deze op effectieve wijze eigen te maken. Je reflecteert op wat- en hoe je hebt geleerd. Hierbij beoordeel je of je de benodigde K&V voldoende beheerst en kun je om hulp vragen bij diepgaande kennisverwerking om deze toe te kunnen passen. Daarnaast vergelijk je jouw eigen leer- en werkgedrag met dat van anderen en word je bewust van je eigen comfort zone en wat daarbuiten ligt. Binnen (multidisciplinaire) teams kun je K&V op een effectieve manier overbrengen op je peers en vice versa. 

3. Je leert vanuit intrinsieke motivatie. Je maakt een samenhangende set aan leerdoelen, passend bij je interesses en ambities. Je kunt informatie diepgaand verwerken om verre kennistransfers te kunnen maken. Je gaat op zoek naar sparringpartners, andere opvattingen en talenten om je zelfkennis, je visie en de leer- en handelswijze van jezelf en anderen te verrijken. Je reflecteert op wat-en hoe je hebt geleerd. Je kiest hierbij eigen criteria en normen. Binnen (multidisciplinaire, diverse) teams kun je het gemeenschappelijke leerproces regisseren waardoor er een Community of Learning(COL) ontsta

## SHOW DON'T TELL

De 80/20-regel is een designprincipe waar we erg van houden. Maar dan liever niet een rapport waarin maar 20% design voorkomt en 80% beschrijving, maar eerder andersom. Laat dus vooral je werk zien en leg uit hoe dit heeft bijgedragen aan jouw huidige level van awesomeness. We zijn uiteindelijk een designopleiding, geen schrijversschool.

Laat het zien! Maak Screencasts, screenshots, video's, maak het plaatje compleet met een reflectie in je rekening. Maak een visueel verslag van je GitHub Commits.

Maar weet wel, dat wij opzoek zijn naar onderbouwing, alleen horde plaatjes opsturen is niet genoeg onderbouwing.

We zien graag het werk dat je hebt gedaan voor de groepsopdrachten en de community's of expertise, maar ook side projects en eigen werk zijn welkom. Zolang je iets in kunt zetten voor je eigen ontwikkeling, is het welkom bij het assessment. Tip: maak er geen portfolioshow van. We willen graag the good, the bad and the ugly zien.

**Plagiaat**

De beoordelaars gaan ervan uit dat alle documentatie die je inlevert door jou is geschreven. Het gebruik van externe bronnen geef je helder aan volgens de wijze die gebruikelijk is in APA. Er is sprake van plagiaat als: Je teksten of delen van teksten van anderen overneemt zonder een bronvermelding

Je tekststructuur overneemt zonder bronvermelding Voor meer informatie zie ‘How not to plagiarize’: http://ombudsperson.utoronto.ca/reports/hownottoplagiarize.pdf. Als er sprake is van plagiaat dan wordt dit voorgelegd aan de examencommissie. De examencommissie zal uitspraak doen conform het Onderwijs- en ExamenReglement (OER). Het assessment waarvoor het materiaal is ingeleverd zal worden geannuleerd. Daarmee is kans 1 niet benut en zal de beoordelaar het ingeleverde niet beoordelen.

# De rekening
Een rekening bevat in ieder geval:

- Een overzicht van opgevraagde EC's
- Leerdoelen beschreven aan de hand van de [Leeruitkomsten](#Leeruitkomsten)
- Referenties naar bewijsmateriaal of blog om aan te tonen waar de groei zit
- Een beknopte reflectie over het leerproces per aangevraagde competentie


# Huisregels

**Het lokaal D2.036** is op woensdag, donderdag en vrijdag van ons, weer er netjes mee en zuinig op.

Je bent elke week aanwezig. Kun je echt niet komen dan overleg je dit tijdig met de minoreigenaar; Afwezigheid buiten de daarvoor bestemde periodes overleg je met de minoreigenaar; Je zult een hele goede reden moeten hebben voor afwezigheid willen we daar rekening mee houden, dit in verband met het doorlopend embedded assessment. 

# Docenten

## Tjerk Dijkstra

- [Linked in](https://www.linkedin.com/feed/)
- [Persoonlijke Instagram, Twitter Kloon](https://tjerk.art/)

Beheerder en programmeur alles digitaal CMD
- [Blog](https://blog.cmdlwd.nl)
- [Search CMD](https://search.cmdlwd.nl/)
- [Play CMD](https://play.cmdlwd.nl/)
- [Feedback systeem] (soon)

Ik ontwerp en programmeer dingen, het liefst voor mensen, niet geheel verrassend. Alhoewel het ontwerpen voor mensen nog best vaak fout gaat, zoals vliegtuigstoelen die uiteindelijk niemand passen of gezichtsherkenning software wat per ongeluk racistisch is, minder makkelijk dan je denkt dus. Als docent binnen de academie Creative Technology probeer ik met studenten uit te vogelen hoe je nou de juiste dingen ontwerpt. Een altijd frisse combinatie van onderzoeken, iteratief werken en vooral veel maken & proberen lijkt de beste strategie tot nog toe.

Expertises: Human Centered Design, UI/UX, SwiftUI, Ruby on Rails, Elixir, Laravel, Health Innovation, Design Research.

> Leuk weetje: "Wou vroeger Radio DJ worden en maakte cassettebandjes met volledige setlists voor de autoreis van zijn ouders naar het werk."

## Thomas Geurink

- [Krokodil](https://krokodil.design)
- [Linkedin](https://www.linkedin.com/in/thomasgeurink/)

Ik ben een ontwerper in de breedste zin - van digitaal tot met je vingers in de inkt en alles er tussen in. Omdat ik vind dat je je als ontwerper ook bezig moet houden met alles wat daar invloed op heeft bemoei ik mij graag met bijna alle onderdelen van een project - van user research en concepting tot en met testen met je doelgroep. 

Afwezig: maandag. 

Expertise: HCD, UX/UI, Grafisch ontwerp, Concepting, Branding, Research, User Testing, Design Sprints

> Leuk weetje: heeft ten minste 1 LP met gejodel in de kast staan (en niet ironisch)

## Raymond van Dongelen

- [Blog](https://raymond.frl)

Programmeren is iets dat ik altijd heel erg leuk heb gevonden om te doen. Na mijn studie informatica heb ik een aantal jaren gewerkt als programmeur. In het werkveld raakte ik wat gefrustreerd over de slechte producten die we maakten, waarom niet meer rekening houden met de gebruikers van het product? Binnen het onderwijs vind ik het ontzettend belangrijk dat we de verschillende vakgebieden die nodig zijn om iets tofs te maken bij elkaar brengen, en ervoor zorgen dat ze goed kunnen samenwerken. Om een product te maken dat een probleem oplost, en prettig werkt, en degelijk in elkaar zit. Bij de hogeschool ben ik ook werkzaam in de master Health innovation.

Aanwezig: Ma, di, wo, vrijdag. Maar ook verantwoordlijkheden bij de master Health innovation.

Expertise: Design science, Informatica
Achtergrond: HBO Informatica aan de NHL Hogeschool en Master Applied Communication Science Universiteit Twente.

> Raymond heeft een hekel aan het schrijven van teksten over Raymond

## Jop Wielens
- [Jop die kunstzinnig doet met code](https://feelscape.art/)

Met één voet in de praktijk en één in het onderwijs en onderzoek brengt ik mijn vakkennis op het gebied van game en websiteontwikkeling in op de NHL Stenden hogeschool. Dit doet ik in verschillende rollen; ik ben docent bij deze minor maar daarnaast ook een van de kerndocenten van de Master Serious Gaming onderzoeker bij het Lectoraat Serious Gaming. Ik ben in 2003 afgestudeerd aan de Hogeschool voor de Kunsten Utrecht (HKU) met een master of Arts in Digital Media Design. Sindsdien heb ik heel veel sites en games gemaakt met Macromedia Director, Flash en daarna HTML5. 

Expertises: game design, front-end magic, JavaScript, 'wat als we nou eens x aan y proberen te koppelen en dan z laten draaien...' discussies na een biertje

> Heeft een hekel aan frameworks, vindt liefst het wiel zelf nog een keer uit ;)


Alle betrokken docenten zijn buiten de georganiseerde contacturen benaderbaar via Microsoft Teams.

De minor wordt met liefde gecoördineerd door **Tjerk en Raymond**.
